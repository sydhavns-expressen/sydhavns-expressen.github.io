<head>

</head>

<body>
    <h1>
        Velkommen til infosiden for min cykelbud-service i Sydhavnen, som jeg
        kalder Sydhavns-Expressen.
    </h1>
    <p>
        Mit navn er Nicolai. Jeg har boet i Sydhavnen i 15 år og jeg har været cykelbud i København i 25 år. Jeg har
        været postbud, avisbud, grønt bud, blåt bud, rødt bud, Just-Eat bud, Hungry bud, Foodora bud og er nu Wolt bud
        på 7.
        år. Nu prøver jeg som selvstændig at klare små transportopgaver for private i Sydhavnen. Jeg kan f.eks. hente
        din
        pakke i pakkeshoppen og bringe den til din adresse.
    </p>

    <h1>"Hent min pakke" priser:</h1>
    <p>
        Det koster 50 kr at få leveret en almindelig pakke fra 2450 til 2450, uanset om jeg skal køre 0,1 km eller 5 km.
        En
        stor pakke koster 100 kr. Ved afhentning af flere almindelige pakker fra samme pakkeshop på samme tid koster det
        25
        kr pr. ekstra pakke. Der er ikke rabat ved afhenting af flere store pakker fra samme sted. Ved store pakker er
        prisen også den samme, uanset hvor langt jeg skal køre indenfor min dæknings-zone (link).
    </p>
    <p>
        Hvad er forskellen på en almindelig og en stor pakke? Det er enkelt. Hvis jeg kan køre med din pakke på min
        almindelige cykel, så er det en almindelig pakke. Hvis jeg er nødt til at bruge min ladcykel, så er det en stor
        pakke. Jeg vil spørge ind til størrelsen i vores telefonsamtale, så jeg kan fortælle dig hvad det koster og så
        jeg
        ved hvilken cykel jeg skal bruge.
    <p>
        Jeg leverer også gerne returpakker eller andre forsendelser, som du skal have kørt til pakkeshoppen. Samme
        priser.
    </p>
    <p>
        Jeg henter også gerne noget for dig, som du har fundet i Sydhavnens Bedste Karmagruppe. Samme priser.
    </p>
    <p>
        Jeg henter og opbevarer også gerne din pakke indtil du kommer hjem fra ferie. Det koster ikke ekstra.
    </p>
    <p>
        Jeg har fuld opbakning fra Sydhavnens Bedste Karmagruppe og Mozarts Kiosk og jeg arbejder på at få opbakning fra
        de
        andre pakkeshops i området.

    </p>
    </p>
    <h1>Hvordan?</h1>
    <p>
        Ring til mig på 91 11 67 68 og lad os tage en uforpligtende snak om, hvad du har brug for. Jeg skal bruge
        afhentningsinfo og leveringsinfo og vil gerne have det tilsendt på sms eller mms efter vores samtale. Jeg vil
        helst
        ikke modtage denne info mundtligt, men jeg vil meget gerne tale med dig før du sender det til mig.
    </p>


    <h1>Åbningstider</h1>
    <p>
        Jeg har ikke faste åbningstider. Ring gerne til mig mellem 9 og 20 på alle dage i ugen. Hvis du ikke får fat i
        mig,
        så er det fordi jeg er utilgængelig på det tidspunkt. Der er bedst mulighed for at få fat i mig på hverdage
        mellem 9
        og 16. Send gerne en sms med beskrivelse af opgaven efter et mislykket opkald. Jeg kan så evt. svare tilbage
        hvornår
        jeg vil kunne udføre opgaven.
    </p>
    <p>
        Jeg forbeholder mig retten til at takke nej til opgaver, som jeg ikke har lyst til at udføre af den ene eller
        anden
        årsag. Du betaler 0 kr uanset hvornår i processen jeg træffer den beslutning. Hvis du har forudbetalt mig, så
        får du
        pengene tilbage.
    </p>
    <h1>Afhentnings- og leveringsinfo</h1>
    <p>

        Ved afhentning af pakke fra pakkeshop skal du videresende den pakke-sms, som du har fået fra transportselskabet
        med
        forsendelsesnummer og evt. afhentningskode eller QR-kode. Derudover skal jeg bruge leveringsinfo, som du sender
        sammen med pakke-sms eller bagefter: Dit navn, evt. andet navn på dørtelefon, adresse, sal, lejlighedsnummer
        osv.
        Det sender du til 91 11 67 68 som sms eller mms.
    </p>
    <p>
        Ved afhentning af returpakke fra din adresse skal betaling for forsendelsen være klaret, så jeg blot skal
        aflevere
        pakken til pakkeshoppen. Min betaling sker så ved afhentningen hos dig og du skal være indforstået med at betale
        mig
        før jeg udfører arbejdet. Jeg skal også bruge din email-adresse, så jeg kan videresende kvittering fra
        pakkeshoppen
        til dig. Jeg sletter al info efter opgaven er udført.
    </p>

    <h1>Levering og betaling</h1>
    <p>
        Når du bestiller mig til en opgave, så skal du være hjemme på adressen, så jeg kan hente eller levere hos dig
        personligt og så betaling kan ske når vi mødes. Jeg vil ikke levere på en usikker måde. Hvis jeg ikke kan levere
        sikkert, f.eks. hvis du ikke er hjemme og ikke er til at komme i kontakt med, så tager jeg pakken med mig igen
        og så
        koster det som en ny opgave, når jeg skal efterlevere. Du skal altså betale det dobbelte for leveringen, hvis
        jeg
        ikke kan levere personligt i første forsøg. Lad os prøve så godt vi kan at undgå det.</p>

    <p>
        Jeg vil normalt levere indenfor en time efter din bestilling og ofte hurtigere. Hvis der går mere end en time
        fra
        jeg har modtaget info til jeg leverer, så får du leveringen til halv pris. Hvis du har måtte forlade din
        adresse,
        fordi jeg ikke leverede indenfor en time, så får du leveringen til halv pris og efterlevering uden beregning.
        Det er
        ikke muligt at bestille senere levering til halv pris. Ved aftale om senere levering er det stadig til fuld
        pris.
    </p>
    <p>
        Vi kan godt lave en aftale om, at jeg leverer til en nabo eller en anden person, som er på adressen, hvis denne
        person er briefet om det og er indforstået med at betale mig for leveringen, eller hvis du forudbetaler mig via
        Mobilepay.
    </p>
    <p>
        Betaling skal normalt ske ved levering. Kontant med lige penge eller med Mobilepay eller kort. Drikkepenge og
        donationer for ekstra god service modtages gerne. :) Jeg lægger ikke penge ud. Hvis jeg skal bruge penge for at
        udføre din opgave, så skal beløbet forudbetales via Mobilepay.
    </p>
    <p>
        Der er ingen betaling for min ventetid i pakkeshoppen. Ved andre afhentninger eller leveringer koster det 5 kr
        pr.
        ekstra minut, hvis jeg skal vente mere end 5 minutter på at kunne komme videre.
    </p>
    <p>
        Kvittering kan sendes på email. Husk at bede om at få en kvittering, hvis du ønsker det.
    </p>


    <h1>Andre opgaver</h1>
    <p>
        Du kan også hyre mig til hjælp med en opbæring eller nedbæring eller en anden hurtig fysisk opgave, som ikke
        kræver
        kørsel. Det koster 40 kr + 5 kr pr. ekstra minut, hvis det tager mere end 5 minutter.
    </p>

    <h1>100% seriøst, professionelt og lovligt</h1>
    <p>
        Jeg betaler skat og moms. Alle priser er incl. moms. Din betaling går gennem Mobilt Kassesystem fra Vipps
        Mobilepay
        til min virksomhed Flexibud. Der er ingen andre medarbejdere end mig, så det er altid mig du har med at gøre.
    </p>

    <h1>“Store Sydhavn”</h1>
    <p>
        Vi ved allesammen, at det syd-østlige Valby næsten også er Sydhavnen. Derfor dækker jeg også området, som er
        indrammet af Gammel Køge Landevej, Vigerslev Allé, Sjælør Boulevard og S-togbanen til de samme priser, selv om
        det
        officielt hedder Valby. Se min dæknings-zone her (link).
    </p>
    <p>
        Ved aftale om kørsel udenfor dæknings-zonen koster det yderligere 15 kr pr. km fra leveringsadressen til den
        nærmeste zonegrænse, uanset pakkestørrelse. Denne afstand beregnes med 1 decimal på Google Maps med cykel som
        transportmiddel.
    </p>

    <h1>Pris overblik:</h1>
    <ul>
        <li>Almindelig pakke: 50 kr</li>
        <li>Ekstra almindelig pakke fra samme pakkeshop: 25 kr</li>
        <li>Stor pakke: 100 kr</li>
        <li>Ventetid: 5 kr pr. minut udover 5 min.</li>
        <li>Kørsel udenfor dækningszone: 15 kr pr. km</li>
        <li>Andre opgaver: 40 kr + ventetid udover 5 min.</li>
    </ul>
    <p>
        —-
    </p>
    <footer>
        Sydhavns-Expressen v/Nicolai Thilo
        Flexibud - CVR 40134662
        Tlf. 91 11 67 68

    </footer>
</body>